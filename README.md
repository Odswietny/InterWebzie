# InterWebzie
InterWebzie to prosta w obsłudze i darmowa przeglądarka na system Android.

# Instalacja
Aby zainstalować aplikację, wykonaj poniższe czynności:
1. Pobierz **plik APK (Aplikacja Android)** z sekcji **Wydania (Releases)** w repozytorium.
2. Przenieś lub skopiuj plik na urządzenie z systemem Android dowolną metodą (np. kablem USB, zewnętrznym dyskiem, bezprzewodowo).
3. Wejdź w **Ustawienia**, potem **Aplikacje**, następnie wybierz **Twój menedżer plików** (np. Files by Google); tam wybierz opcję **Instaluj nieznane aplikacje** i **zezwól** na to. _(Zależy to od urządzenia)_
4. Otwórz menedżer plików i przejdź do folderu z plikiem APK.
5. Kliknij na plik APK i potwierdź instalację.
6. Gdy system odmówi instalacji, ponieważ moduł **Play Protect** nie zna tej aplikacji **(bez opcji skanowania)**, rozwiń **Więcej informacji** i wybierz opcję **Zainstaluj mimo to**.
7. Gdy system odmówi instalacji z tego samego powodu, ale **z możliwością skanowania**, polecam wybrać opcję **Skanuj aplikację**. Można też rozwinąć **Więcej informacji** i wybrać **Zainstaluj bez skanowania**.
Co do bezpieczeństwa, polecam się odnieść do sekcji _Bezpieczeństwo_.

# Funkcje
1. Przeglądanie internetu (oczywiste).
2. Dostosowywalna strona główna - w menu **Opcje** możesz zmienić, jaki adres ma być stroną główną.
3. Tryb ciemny - możesz przyciemnić interfejs aplikacji (niestety nie wpłynie to na strony).
4. Wyczyść dane przeglądania - Możesz wymazać pliki cookies i pamięć podręczną kiedy chcesz w menu **Opcje**.

# Bezpieczeństwo
Oto kilka ważnych kwestii dotyczących bezpieczeństwa i prywatności:

1. InterWebzie szanuje Twoją prywatność i **nie zbiera, nie przesyła, ani nie udostępnia danych.** Poniższe dane będą zapisane w pamięci urządzenia:
   - Cookies i pamięć podręczna: Przechowywane w celu zwiększenia wydajności przeglądania i zachowania danych sesji, tak jak w przypadku każdej standardowej przeglądarki internetowej. Możesz to wymazać w każdej chwili.
   - Ustawienia użytkownika: Ustawienia zapisywane są lokalnie za pomocą modułu TinyDB w celu zwiększenia wygody korzystania i zachowania wybranych ustawień.
   - Pobrane przez Ciebie pliki: Pliki, które pobierasz, zapisywane są w pamięci i możesz nimi dowolnie zarządzać.
**Uwaga:** Chociaż aplikacja InterWebzie sama w sobie nie zbiera żadnych danych osobowych, poszczególne odwiedzane przez Ciebie strony internetowe mogą mieć własne praktyki zbierania danych. Są one kontrolowane wyłącznie przez same strony internetowe, a InterWebzie nie ma wpływu na ich zachowanie.

2. InterWebzie **nie zachowuje historii przeglądania**.

3. Aplikacja została przetestowana z różnymi modułami ochronnymi:
   - **Google Play Protect**: wynik pozytywny
   - **Samsung Knox**: wynik pozytywny
   - **VirusTotal**: wynik pozytywny

# Redystrybucja i modyfikacje
InterWebzie to **otwartoźródłowa** aplikacja na system Android. Możesz pobrać **plik projektu MIT App Inventor (*.aia)** z tego repozytorium GitHub.

Jeśli zechcesz zmodyfikować i rozpowszechnić ten projekt, dołącz informacje o oryginalnej aplikacji wspominając **nazwę i wersję bazowej aplikacji** w opcjach i/lub w sekcji o aplikacji. Na przykład:
_"Oparte na InterWebzie 1.1.1"_
To podejście pomaga upewnić się, że pochodzenie aplikacji jest jasne i że należycie odniesiono się do oryginalnego projektu.

**Plik projektu MIT App Inventor** zawiera:
- Kod
- Zasoby
- Komponenty
- Metadane
- Inne rzeczy związane z aplikacją

Aby zaimportować projekt do MIT App Inventor:
1. W menu MIT App Inventor kliknij **Projekty** > **Importuj projekt (.aia) z mojego komputera**.
2. Wybierz plik projektu.

A, i jeszcze jedno:
Jeśli zechcesz opublikować Twoją zmodyfikowaną wersję na platformie GitHub, upewnij się, że tworzysz **gałąź (branch)** do oryginału :)

# Planowane funkcje:
1.1.2 - możliwość (od)blokowywania zmiany orientacji ekranu
1.2 - wsparcie dla języka angielskiego
